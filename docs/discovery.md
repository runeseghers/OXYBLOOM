## Discovery
Max. 1000 woorden.   
[!] Algmeen: Maak voldoende gebruik van schematische/grafische weergaves en tabellen.
### Doestellingen
Wat wilde je bereiken?   
Welke deelvragen moesten hiervoor beantwoord worden?
### Materiaal & methoden
Hoe onderzocht je dit? Wees volledig.    
Leg uit welke onderzoeksmethoden werden uitgevoerd en hoe dit werd aangepakt (link door naar het protocol).
### Resultaten
Rapporteer over de resultaten (incl. foto's, quotes, analyseframeworks, ...)
### Conclusies & implicaties
Definieer de belangrijkste designbeslissingen


# Discovery
## Doelstellingen

- Inzicht krijgen in de relatie tussen energieverbruik, ventilatiegedrag en vochtproblematiek.
- Achterhalen welke drempels (kennis, gedrag, prijs, complexiteit) duurzaam ventileren in de weg staan.
- Bestaande oplossingen analyseren en gaten in de markt blootleggen.
- Verworven informatie gaan combineren tot een eerste concept.

## Materiaal & methoden

### Literatuuronderzoek
De literatuurstudie werd uitgevoerd met Google Scholar en Consensus met de zoektermen:
- “energy poverty Europe”
- “fuel poverty behavior”

### Interviews
Voor de interviews werden 2 experten en 1 gebruiker geïnterviewd. De vragen gingen over: algemene visie op duurzaamheid, concrete gewoonten, kennis over luchtkwaliteit en duurzame producten, dit kan je zien in het [Protocol](https://docs.google.com/document/d/12qbczfWnEImfsNoVpZ4aLVHFY0JWGxJDZ43AeHY9-mw/edit?tab=t.0).

### Benchmarking
Voor de benchmarking werden 10 bestaande producten onderzocht op het gebied van luchtkwaliteit en slimme ventilatie. Het doel van deze benchmarking was om inzicht te krijgen in huidige oplossingen en nieuwe oplossingsmogelijkheden te identificeren voor het nieuwe concept. Voor ieder product werd gekeken naar: de prijs, wat ze meten, hoe ze feedback geven, of er een energielink is en of er een unieke feature is.

### Enquête
De enquête is gelanceerd om een duidelijk beeld te krijgen van hoe mensen omgaan met ventilatie, energieverbruik, of het probleem wel echt een probleem is en of er interesse is in een oplossing.
Een overzicht van de vragen is te vinden in de [enquête](https://docs.google.com/forms/d/e/1FAIpQLSccWiVOp48grHZ2cQGmuoxTeAmDsEP0Rcj8K9Pg0Ig58J9OUA/viewform?usp=header).

## Resultaten
### Literatuuronderzoek
Uit het literatuuronderzoek zijn enkele kernbevindingen gehaald. Verdere uitleg is te vinden in het [rapport](https://docs.google.com/document/d/1AfcCo7FvvEoZ-1zk95RXVjzMou38a-mL8L6_zgns-Gg/edit?tab=t.0).
#### Kernbevindingen
- Hoge luchtvochtigheid verhoogt het energieverbruik
- Door gerichte ventilatie kan het energieverbruik sterk dalen
- In België is gecontroleerde ventilatie nog beperkt ingeburgerd

#### Conclusie
Energie-armoede is een probleem waarin vocht, ventilatie en gezondheid nauw met elkaar verbonden zijn. Dit benadrukt de nood aan toegankelijke en betaalbare oplossingen.

### Interviews
Uit de interviews zijn enkele cruciale punten naar boven gekomen. Deze worden hieronder besproken.
#### 1. De Probleemstelling: Onzichtbaarheid
Gebruikers herkennen een slechte luchtkwaliteit momenteel pas wanneer er fysieke symptomen zijn, zoals bijvoorbeeld damp op de ruiten. Hoewel men weet dat factoren zoals koken en het aantal aanwezige mensen de lucht beïnvloeden, ontbreekt het aan een tijdige waarschuwing.

#### 2. De Oplossing: Ons Product
Het concept van een sierobject (de bloem) wordt positief ontvangen, mits het aan specifieke voorwaarden voldoet.

Als de prijs te hoog is, kiest de consument eerder voor automatische ventilatie of neemt men de gok. Duurzaamheid wordt vaak gezien als "luxe moeten afstaan". Ons product moet laten zien dat besparen juist comfort (gezonde lucht) oplevert. Ondanks het mooie uiterlijk moet de werking perfect zijn om de gebruiker te blijven boeien.

Bestaande meetapparatuur (bijv. in rusthuizen) wordt als "niet gezellig" ervaren. Ons product moet hier het verschil maken door een mooi design te combineren met functionaliteit. De voorkeur gaat uit naar visuele signalen zoals het veranderen van kleur of het openen/sluiten van de bloemblaadjes, eventueel aangevuld met een app of subtiel geluid. Men verwacht dat het product daadwerkelijk aanzet tot duurzamer gedrag, zoals gerichter ventileren om energie te besparen in plaats van de verwarming onnodig hoog te zetten.

#### 3. Technische Parameters & Regelgeving
CO₂ is de belangrijkste graadmeter, waarbij een streefwaarde van < 900 ppm geldt en actie nodig is boven de 1200 ppm. Cruciaal voor gezondheid en gebouwbehoud; de ideale zone ligt tussen de 40% en 60%. Aanvullende suggesties zijn sensoren voor rook, gas en het zuurstofgehalte.

Verdere informatie over de interviews is te vinden in het [rapport](https://docs.google.com/document/d/1SwhVlLS8_lIYlqKu6CdZsSIWJLKw36k-8GklZlpGox8/edit?tab=t.0).

### Benchmarking
Van alle verschillende criteria werd een overzichtelijke tabel gemaakt. Deze is hieronder te vinden:
| Product | Prijs | Sensoren | Feedback | Energie-link | Unieke Feature |
| :--- | :--- | :--- | :--- | :--- | :--- |
| IKEA Vindstyrka | €49 | Vocht, PM2.5, temp | Display | Geen | Zeer betaalbaar |
| Awair Glow | €99 | Vocht, CO2, temp, CO | Kleurenlicht | Via stekkers | Eenvoudige integratie |
| Netatmo Healthy Home Coach | €99 | Vocht, CO2, geluid, temp | App | Geen | Multisensor approach |
| Tado° Smart Thermostaat | €200+ | Temp + vocht | App + verwarming | Directe besparing | Energie-optimalisatie |
| Airthings Wave Plus | €249 | Radon, CO2, vocht, temp | App + golf | Geen | Radon-detection |
| Blueair Blue Pure | €200 | Luchtkwaliteit | Kleurenlicht | Luchtzuiveraar | Actieve oplossing |
| Kaiterra Laser Egg | €129 | PM2.5, CO2, temp, vocht | Display + app | Geen | Professionele sensors |
| Eve Room | €99 | Vocht, VOC, temp | E-ink display | Geen | Apple HomeKit |
| Foobot | €179 | PM2.5, VOC, temp, vocht | Kleurenlicht + app | Advies op maat | Persoonlijke aanbevelingen |
| uHoo | €299 | Vocht, CO2, CO, PM2.5, PM1, PM10, NO2, O3, VOC, temp, luchtdruk | App | Geen | Meest uitgebreide sensor-set (9 in 1) |

Uit de benchmarking-analyse komt de Tado° Smart Thermostaat naar voren als het enige product dat vochtigheid direct aan energieverbruik koppelt. 
Desondanks kent het systeem tekortkomingen.

De hoge prijs (>€200) en complexe installatie maken het minder bereikbaar. De sterke afhankelijkheid van een smartphone en het gebruik van technische implicaties zijn barrières voor ouderen en minder technisch aangelegde mensen. Data zoals "3,7% besparing" is te abstract; er ontbreekt directe financiële feedback in euro’s. 
  
Mee te nemen ontwerpkeuzes

Voor het ontwerp van ons product nemen we de beste elementen uit de huidige markt over. De betaalbaarheid en eenvoud van de IKEA Vindstyrka (onder €100) vormen de basis voor toegankelijkheid. Daarnaast implementeren we de intuïtieve kleurfeedback van systemen zoals Awair en Blueair, gecombineerd met de concrete energie-focus van Tado°, waarbij de nadruk ligt op de relatie tussen vochtigheid en besparing.

Vernieuwing en Toevoegingen

In plaats van een scherm krijgt ons product bewegende elementen die de luchtkwaliteit visueel maken. Het product werkt volledig zelfstandig zonder verplichte app-afhankelijkheid, wat de drempel voor ouderen en minder technisch aangelegden verlaagt. De gebruiker leert op een begrijpelijke manier hoe vochtbeheersing direct leidt tot lagere stookkosten.

Verdere informatie over de benchmarking is te vinden in het [rapport](https://docs.google.com/document/d/12xce8BJE52bgFbQwACKA-BeoK-U8daDStCAenrfK3ME/edit?tab=t.0).

### Enquête
Uit de enquête kwamen enkele opvallende resultaten, de drie belangrijkste worden hieronder kort besproken.
#### 1. Welke problemen ondervinden mensen in hun huis?

<p align="left">
  <img src="../img/survey 2 jpg.jpg" width="100%">
</p>

Opvallend is dat 36,5% van de respondenten aangeeft last te hebben van minstens één vochtprobleem. Het meest voorkomende probleem zijn beslagen ramen, dat door 25% van de deelnemers wordt ervaren. Schimmel komt voor bij 13,5% van de respondenten, wat een serieus gezondheidsrisico vormt.

#### 2. Zijn mensen op de hoogte van het feit dat een vochtig huis meer energie kost om te verwarmen?

<p align="left">
  <img src="../img/Survey 2.png" width="100%">
</p>

Bijna de helft van de mensen is zich er niet van bewust dat goed ventileren juist energie bespaart in plaats van kost. Dit laat zien dat er een grote kennis- en gedragskloof bestaat rond duurzaam ventilatiegedrag.

#### 3. Zouden mensen een eenvoudig apparaatje kopen om hen te helpen?

<p align="left">
  <img src="../img/survey 1 jpg.jpg" width="100%">
</p>

Een ruime meerderheid van 79,8% staat open voor de oplossing, en meer dan een kwart (28,8%) zou het zeker gebruiken. Tegelijkertijd geeft 51% aan dat betaalbaarheid een belangrijke factor is. Slechts 20,2% van de respondenten zou het waarschijnlijk of zeker niet gebruiken.

Verder zijn er nog andere vragen gesteld. Deze resultaten zijn terug te vinden in het [rapport](https://docs.google.com/document/d/1lkF2mxv8E-GvEGbEEImv3dyBfMGQf3W1utyAzGHfSRQ/edit?tab=t.0).


## Conclusies & implicaties
Alle aspecten die worden meegenomen in de verdere ontwikkeling van het product zijn:
1. Meten van vocht en CO₂, deze parameters zijn bepalend voor luchtkwaliteit, gezondheid en energieverbruik.

2. Sturing van gedrag in plaats van automatisering, het product zet aan tot bewust ventileren zonder complexe of dure systemen.

3. Betaalbaarheid als randvoorwaarde, een richtprijs onder €100 waarborgt toegankelijkheid voor een brede doelgroep.

4. Stand-alone werking zonder app of scherm, het product is direct begrijpelijk en bruikbaar voor niet-technische gebruikers.

5. Visuele en fysieke feedback, kleur en beweging maken onzichtbare luchtkwaliteit intuïtief leesbaar.

6. Vormgeving als esthetisch object, een sierobject verhoogt acceptatie en langdurig gebruik in de leefruimte.

7. Begrijpelijke energieterugkoppeling, de relatie tussen vochtbeheersing en stookkosten wordt helder gecommuniceerd.

8. Ontwerp voor kwetsbare gebruikers, eenvoud en inclusiviteit staan centraal in bediening en interpretatie.

