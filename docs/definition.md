# Wave 1 – Onderzoeksfase
Analyse van kartonnen prototypes

## Doelstellingen
Hoofddoel:
In deze fase wilden we onderzoeken welk fysiek of digitaal concept het meest intuïtieve signaal geeft om gebruikers aan te zetten tot het ventileren van een binnenruimte.
<p align="left">
  <img src="../img/storyboard.jpg" width="50%">
</p>


Onderzoeksvragen:
- Welke vorm van visuele feedback wordt het snelst begrepen?
- Welk prototype lokt de grootste bereidheid tot actie uit?
- Welk concept is esthetisch aanvaardbaar om in een woning te plaatsen?
- Verschillen deze percepties tussen volwassenen en kinderen?

## Materiaal & Methoden
Prototypes (karton & low-fidelity)

Prototype 1 – Bloem (mechanische beweging)
Een bloemvormig kartonnen prototype dat open- en dichtgaat via een touwmechanisme. De beweging symboliseert de luchtkwaliteit.
Aftoetsing: intuïtieve betekenis van organische beweging

Prototype 2 – Parkiet (symbolische houding)
Een parkiet op een stokje die rechtop staat bij goede lucht en naar beneden hangt bij slechte luchtkwaliteit.
Aftoetsing: kracht van symboliek (gezonde vs. zieke vogel)

Prototype 3 – Tablet (digitale interface)
Een tablet met interfaces uitgewerkt in Figma Make.
Aftoetsing: navigatie, duidelijkheid van informatie en schermstructuur


## Prototype 1: Bloem
<p align="left">
  <img src="../img/OXYBLOOM%20(1).jpg" width="32%">
  <img src="../img/OXYBLOOM%20(2).jpg" width="32%">
  <img src="../img/OXYBLOOM%20(3).jpg" width="32%">
</p>

## Prototype 2: Parkiet
<p align="left">
  <img src="../img/IMG_1298.jpeg" width="32%">
  <img src="../img/IMG_1308.jpeg" width="32%">
  <img src="../img/IMG_1312.jpeg" width="32%">
</p>

## Prototype 3: Tablet
<p align="left">
  <img src="../img/OXYBLOOM%20(5).jpg" width="100%">
</p>

## Testmethode
Steekproef: 11 volwassenen + 2 kinderen

Procedure:
Uitleg dat de prototypes luchtkwaliteit visualiseren

Beoordeling van:
- Duidelijkheid van het signaal
- Bereidheid om actie te ondernemen
Score op schaal van 1–7
- Rangschikking van voorkeur voor gebruik in eigen woning

## Resultaten: Duidelijkheid & bereidheid tot actie

| Groep | Bloem (Duidelijkheid / Bereidheid) | Parkiet (Duidelijkheid / Bereidheid) | Tablet (Duidelijkheid / Bereidheid) |
|----------|---------------|----------------------|----------|
| Vrouwen(6) | 6.2 / 6.9 | 5.5 / 4.1 | 4.1 / 4.2 |
| Mannen(5) | 5.5 / 5.5 | 6.2 / 5.9  | 5.1 / 5.2 |
| Kinderen(2) | 2.5 / 4.7 | 5.0 / 7.0 | 3.8 / 3.5 |
| Totaal(13) | 5.4 / 6 | 5.7 / 5.2 | 4.4 / 4.5 |

De bloem scoort het hoogst op bereidheid tot actie (gem. 6/7).
De parkiet wordt vooral door mannen en kinderen als zeer duidelijk ervaren.
De tablet scoort het laagst door visuele drukte en “schermmoeheid”.

## Resultaten: Voorkeur voor gebruik in de woning

| Prototype | Aantal voorkeurstemmen |
|-----------|------------------------|
| Bloem     | 6/13 (Alle 6 vrouwen)  |
| Parkiet   | 4/13 (2 kinderen, 2 mannen) |
| Tablet    | 3/13 (3 mannen, 1 vrouw) |

Bij de voorkeur voor gebruik in de woning scoorde de bloem het hoogst met 6 van de 13 stemmen, allemaal van vrouwen. Dit laat zien dat het ontwerp vooral bij vrouwelijke gebruikers goed in de smaak valt. De parkiet kreeg 4 stemmen, verdeeld over 2 kinderen en 2 mannen, wat aangeeft dat dit concept meer aanspreekt bij mannen en kinderen, maar minder bij vrouwen. De tablet scoorde het laagst met 3 stemmen, vooral van mannen, wat bevestigt dat het digitale, visueel drukke karakter minder breed geaccepteerd wordt. Samengevat blijkt de bloem favoriet bij vrouwen, de parkiet bij kinderen en mannen, en de tablet heeft de minste algemene voorkeur.

## Conclusies & Implicaties (belangrijkste designbeslissingen)

### Kiezen voor de bloem als hoofdconcept
De bloem combineert esthetiek, begrijpelijkheid en acceptatie het beste, en heeft daardoor de grootste kans op langdurig gebruik in huis.

### Informatie subtiel presenteren
Bij een gesloten bloem is informatie niet direct zichtbaar. Daarom moet relevante informatie extern of op een impliciete manier worden weergegeven, zodat het ontwerp overzichtelijk blijft.

### Kindvriendelijk ontwerp
Kinderen hebben meer moeite om de bloem te begrijpen. Door het ontwerp speelser te maken, bijvoorbeeld met zachte, continue bewegingen zoals “ademende” bladeren, wordt het concept ook voor hen aantrekkelijker en duidelijker.

### Geen extra scherm als hoofdoplossing
Een tablet kan informatie duidelijk overbrengen, maar staat haaks op de wens voor rust en harmonie in huis. Vrouwen en kinderen vinden een extra scherm te druk, te technisch en visueel belastend. Dit resulteert in de laagste totale bereidheid tot actie (4,5/7), ondanks dat mannen het datavisualisatie en beloningssysteem waarderen.

### Parkiet versus tablet
De parkiet scoort bij mannen en kinderen juist hoog op bereidheid tot actie (6,4 en 7,0), maar de meerderheid, vooral vrouwen, ervaart het als te speels of kinderlijk. De lagere esthetische acceptatie bij deze groep kan ertoe leiden dat men het minder snel in huis plaatst.

### Conclusie:
De bloem is het meest geschikte prototype om ventilatiegedrag op een subtiele, intuïtieve en esthetisch aanvaardbare manier te stimuleren. Wave 2 zal focussen op het verfijnen van dit concept.

### Takeaways voor de tweede wave
In de tweede wave wordt onderzocht of het toevoegen van beweging aan de bladeren van de bloem het ontwerp speelser maakt en daardoor de acceptatie bij kinderen vergroot. Door subtiele, continue beweging te integreren, wordt het doel beoogd om de bloem levendiger te maken, zodat de gebruikerservaring natuurlijker en intuïtiever aanvoelt. De focus ligt op het versterken van de aantrekkelijkheid van de bloem, zonder afbreuk te doen aan de esthetische eenvoud en rust die gewenst zijn in het ontwerp.

# Wave 2 – Analyse openbare oplaadfunctie en beloningssysteem en bewegende bladeren
## Probleemstelling

In deze iteratie is onderzocht hoe een openbare oplaadfunctie en verschillende beloningssystemen kunnen worden geïntegreerd in de bloem die luchtkwaliteit visualiseert.
De uitdaging was om deze functies zodanig te ontwerpen dat ze het kernprincipe — intuïtieve feedback over luchtkwaliteit en het stimuleren van ventilatie — versterken in plaats van verstoren.
Ook werd gekeken of de constante beweging van de bladeren het concept speelser maakten maar nog steeds dezelfde rust uitstraalt.

## Risicoanalyse

### Oplaadpoort
De oplaadfunctie verhoogt het gebruiksgemak, maar er bestaat een risico dat gebruikers de bloem vooral als powerbank gaan gebruiken. Hierdoor kan de focus op gezond ventilatiegedrag afnemen. Daarom is het belangrijk dat de oplaadpoort wordt gekoppeld aan luchtkwaliteit, zodat opladen een beloning is voor goed gedrag en de kernfunctie behouden blijft.

### Kleur van de bloempot
Het vrijspelen van nieuwe kleuren maakt ventileren visueel aantrekkelijk. Te veel beschikbare kleuren kunnen echter het overzicht verminderen of de esthetiek beïnvloeden. Een gebalanceerd kleurenpalet houdt de functie motiverend en intuïtief.

### Lengte van de stengel
De groei van de stengel visualiseert streaks en voortgang. Dit geeft directe feedback op ventilatiegedrag. De groei moet duidelijk, maar subtiel zijn, zodat de bloem natuurlijk oogt en de kernfunctie niet wordt overschaduwd.

### Wallet
De wallet toont theoretische besparingen door efficiënt ventileren. Hoewel het geld niet uitgegeven kan worden, werkt het als motiverende feedback. Het is belangrijk dat gebruikers begrijpen dat het gaat om inzicht en motivatie.

## Oplossingsrichtingen
### Oplaadfunctie koppelen aan luchtkwaliteit
De laadpoort wordt alleen geactiveerd wanneer de luchtkwaliteit “goed” is.
Alternatief: betere luchtkwaliteit → hogere laadsnelheid.
Opladen wordt zo een beloning voor juist gedrag.

### Streak-systeem & visuele groei van de stengel
Gebruikers bouwen streaks op door maximaal te ventileren.
Naarmate de streak stijgt, groeit de stengel van de bloem, wat gezondheid en voortgang op een natuurlijke manier visualiseert.

### Kleuren vrijspelen
Standaardkleuren verlichten de bloempot.
Bij betere luchtkwaliteit worden nieuwe kleuren vrijgespeeld voor de verlichting, wat personalisatie mogelijk maakt zonder af te leiden.

### Wallet met theoretische besparing
De wallet toont hoeveel geld gebruikers hebben bespaard door efficiënt te ventileren.
Besparing kan worden besteed aan nieuwe kleuren of personalisatie van het LED-scherm (bijv. “Bloem van [naam gebruiker]”).

### Bewegende bladeren
Er is gekeken of de “ademende” bloem, met bewegende bladeren, het ontwerp speelser maakt.
Dit werd positief ontvangen en zal worden meegenomen naar de volgende iteratie.

## Resultaten

Uit interviews met vijf gebruikers blijkt dat de openbare oplaadfunctie niet ideaal is. Verschillende deelnemers gaven aan dat ze na een tijdje meer geïnteresseerd raakten in opladen dan in energie besparen.
Voorbeeldquote:

“Ik zou de plant denk ik meer zien als oplaadstation dan een apparaat dat de luchtkwaliteit verbetert.”

Daarom is besloten om de bloem autonoom van stroom te voorzien via zonnepanelen en een interne batterij. Dit houdt het ontwerp esthetisch aantrekkelijk, zonder kabels, en behoudt de nadruk op goed ventilatiegedrag.

De overige beloningssystemen werden juist positief ontvangen:
Streak-systeem & stengelgroei: “Het is leuk om te zien hoe hij groeit als je goed ventileert.”
Vrijspelen van kleuren: creëert motivatie en personalisatie.
Wallet: biedt inzicht in theoretische besparingen en versterkt motivatie.

## Conclusies & implicaties

De openbare oplaadfunctie wordt niet meegenomen naar de volgende iteratie; in plaats daarvan krijgt de bloem een autonome energievoorziening.
Streak-systeem, stengelgroei, kleuren vrijspelen en wallet blijven behouden als beloningsmechanismen.
De bewegende bladeren worden meegenomen om de bloem speelser en aantrekkelijker te maken, vooral voor kinderen.
Het ontwerp blijft gericht op intuïtieve feedback, esthetiek en acceptatie in de woning, met behoud van focus op het stimuleren van goed ventilatiegedrag.
